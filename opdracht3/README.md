Goedemorgen Sanne,

Ik wil je opnieuw bedanken voor je uitleg en aanwijzingen. Hierdoor begreep ik het veel beter en kon ik weer een stuk verder komen. Ik merk dat ik af en toe te ingewikkeld denk terwijl de oplossing vaak juist heel simpel is haha.

Voor dit keer heb ik een geluidje toegevoegd wanneer de film getoond wordt, spotlights die de film highlighten en een aantal aanpassingen gedaan aan de lay-out van het ontwerp.

Ik wil heel graag de filmposter door middel van een mouse-hover kunnen draaien waardoor je meer informatie over de film ziet, zoals de uitgebreide plot, release date, genre en de mogelijkheid om de trailer te bekijken. Ik heb mij verdiept in backface-visibility:hidden, het roteren op de y-as en dat de content zowel aan de voorkant als achterkant dezelfde grootte moet hebben maar het lukt mij niet om dit te coderen zonder in de html een container aan te maken met drie div-jes waarin de elementen al zitten. Ik wil dit graag met Javascript en JSON doen maar ik kom er zelf niet uit. Zou je mij hierbij kunnen helpen?

Daarnaast wil ik veel liever de stembediening toepassen om de gebruiker de poster te laten omdraaien, door bijvoorbeeld "flip it" te roepen, maar dit vind ik nog steeds heel erg lastig om uit te vogelen. Ik kon jouw voorbeeld op codepen na lang puzzelen enigzins begrijpen maar ik vond het toch heel moeilijk om toe te passen in mijn eigen code en op wat ik als event wil. Wellicht is het al een stap in de goede richting als ik eerst het roteren van de filmposter voor meer informatie onder de knie heb.. voor ik in Javascript de opdracht geef om dit met een voice commando uit te voeren.

Anyways, lang verhaal, maar ik ben superenthousiast om hiermee verder te gaan!

Bedankt voor je tijd en ik kijk uit naar je feedback.

Met vriendelijke groet,

Chevelly

# Opdracht 3: Een interactie uitwerken met externe data
## Verslaglegging door Chevelly Hiralall, 500700481

Dit verslag beschrijft en visualiseert de stappen van het schetsen tot het ontwerpen van een uitgewerkte interactie met externe data. De data is JSON die met een REST API van een externe bron wordt ingeladen met Javascript. Als de data geladen is moeten gebruikers mijn ontwerp op verschillende manieren kunnen bedienen. Verschillende states zijn vormgeven en worden op het juiste moment getoond. Het ontwerp is uitgewerkt in HTML, CSS en Javascript om te kunnen testen in een browser.


## Ontwerp
Voor de eindopdracht wil een 'Quaranthemed Random Movie Generator' ontwerpen die de gebruiker een willekeurige film als suggestie laat zien om te bekijken tijdens deze vreemde en vervelende situatie waar we ons in bevinden. Het is een tool om de verveling voor velen tegen te gaan.


## Werkwijze
Aan de hand van de beschikbare externe JSON data heb ik een functionaliteit bedacht die je op meerdere manieren kunt bedienen. Ik heb eerst geschetst hoe de functionaliteit er uit komt te zien. Daarna schets ik een breakdown van hoe de verschillende elementen technisch moeten gaan werken. Tot slot codeer ik de functionaliteit in HTML, CSS en Javascript en test ik verschillende versies van mijn ontwerp in een browser.


## Planning
Les 5: Briefing opdracht 3, API uitzoeken, tutorial doorlopen, schetsen en beginnen met coderen
Les 6: Eerste versie testen. Meenemen: breakdown-schets, JSON laden in de console, daarna in Javascript HTML elementen aanmaken, de data koppelen en toevoegen aan de DOM
Les 7: Demo presenteren
Les 8: Oplevering en beoordeling


## Criteria
1. De uitwerking van mijn ontwerp moet het doen in een browser en device naar keuze.
2. De data wordt van een externe bron ingeladen met Javascript.
3. Een aantal states van de [UI stack](https://www.scotthurff.com/posts/why-your-user-interface-is-awkward-youre-ignoring-the-ui-stack/) worden opgevangen en zijn vormgegeven.
4. In de demo maak ik gebruik van meerdere [UI events](https://developer.mozilla.org/en-US/docs/Web/API/UIEvent) zodat gebruikers mijn ontwerp op verschillende manieren kunnen bedienen.
5. In de demo houd ik rekening met de interface design principles 04, 08, 09 & 11 van [Principles of User Interface Design](http://bokardo.com/principles-of-user-interface-design/).
6. Mijn ontwerp is aantoonbaar getest en verbeterd. Verslaglegging en resultaat is gepubliceerd op Github


## Proces
Nauwkeurig bijgehouden maar wordt vervolgd..
